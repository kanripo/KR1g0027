# -*- mode: mandoku-view -*-
#+TITLE: 朱子五經語類
#+DATE: 2018-03-28 13:09:39.175142
#+PROPERTY: ID KR1g0027
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 易三
<pb:KR1g0027_WYG_003-1a>¶
欽定四庫全書¶
　朱子五經語類卷三¶
　　　　　　　　　　　　　　錢塘程川撰¶
　易三¶
統論經義三¶
¶
易上經始乾坤而終坎離下經始艮兑震㢲而終坎離¶
　楊至之云上經反對凡十八卦下經反對亦十八卦¶
　先生曰林黄中等上下經隂陽爻適相等某算來誠¶
<pb:KR1g0027_WYG_003-1b>¶
　然¶
　(李方子録)¶
上經猶可曉易解下經多有不可曉難解處不知是某¶
　看到末稍懶了解不得為復是難解¶
　(劉礪録)¶
六十四卦只是上經説得齊整下經便亂董董地繫辭¶
　也如此只是上繫好看下繫便没理㑹論語後十篇¶
　亦然孟子末後却剗地好然而如那般以追蠡様説¶
<pb:KR1g0027_WYG_003-2a>¶
　話也不可曉¶
　(㬊淵録)¶
熟讀六十四卦則覺得繫辭之語直為精宻是易之括¶
　例要之易書是為卜筮而作如云定天下之吉凶成¶
　天下之亹亹者莫大乎蓍又云天生神物聖人則¶
　之則專為卜筮也魯可幾曰古之卜筮恐不如今日¶
　所謂火珠林之類否曰以某觀之恐亦自有這法如¶
　左氏所載則支干納音配合之意似亦不廢如云得¶
<pb:KR1g0027_WYG_003-2b>¶
　屯之比既不用屯之辭亦不用比之辭却是别推一¶
　法恐亦不廢這理也¶
　(楊道夫録)¶
問卦下之辭為彖辭左傳以為繇辭何也曰此只是彖¶
　辭故孔子曰知者觀其彖辭則思過半矣如元亨利¶
　貞乃文王所繫卦下之辭以㫁一卦之吉凶此名彖¶
　辭彖㫁也陸氏音中語所謂彖之經也大哉乾元以¶
　下孔子釋經之辭亦謂之彖所謂彖之傳也又下之¶
<pb:KR1g0027_WYG_003-3a>¶
　辭如潛龍勿用乃周公所繫之辭以㫁一爻之吉凶¶
　也天行健君子以自强不息所謂大象之傳潛龍勿¶
　用陽在下也所謂小象之傳皆孔子所作也天尊地¶
　卑以下孔子所述繫辭之傳通論一經之大體凡例¶
　無經可附而自分上繫下繫也左氏所謂繇字從系¶
　疑亦是言繫辭繫辭者於卦下繫之以辭也¶
　(董銖録)¶
易只消認他經中七段乾坤二卦分外多了一段認得¶
<pb:KR1g0027_WYG_003-3b>¶
　這個子向後面底不大故費解説¶
　(㬊淵録)¶
先就乾坤二卦上看得本意了則後面皆有通路¶
　(劉礪録)¶
問乾坤古無此二字作易者特立此以明道如何曰作¶
　易時未有文字是有此理伏羲始發出¶
　(鄭可學録字子上莆田人辛亥所聞先生六十二歲饒録十六巻中)¶
乾坤只是卦名乾只是箇健坤只是箇順純是陽所謂¶
<pb:KR1g0027_WYG_003-4a>¶
　健純是隂所以順至健者惟天至順者惟地所以後¶
　來取象乾便為天坤便為地¶
　(㬊淵録)¶
江德功言乾是定理坤是順理近是¶
　(黄升卿録辛亥所聞先生六十二歲饒録二十一卷中)¶
問乾坤天地之性情性是性情是情何故兼言之曰乾¶
　健也動靜皆健坤順也動靜皆順靜是性動是情¶
　(陳淳録)¶
<pb:KR1g0027_WYG_003-4b>¶
乾坤是性情天地是皮殻其實只是一個道理隂陽自¶
　一氣言之只是箇物若兩箇物看則如日月如男女¶
　又是兩個物事¶
　(林學䝉録李方子録云天地形而下者天地乾坤之皮殻乾坤)¶
　(天地之性情)¶
乾坤隂陽以位相對而言固只一般然以分言乾尊坤¶
　卑陽尊隂卑不可並也以一家言之父母固皆尊母¶
　終不可以並乎父兼一家亦只容有一個尊長不容¶
<pb:KR1g0027_WYG_003-5a>¶
　並所謂尊無二上也¶
　(沈僴録)¶
易中只是隂陽乾坤是隂陽之純粹者然就一年論之¶
　乾卦氣當四月坤卦氣當十月不可便道四月十月¶
　生底人便都是好人這箇又錯雜不可知¶
　(㬊淵録李方子録云以卦氣言之四月是純陽十月是純隂)¶
　(然又恁地執定不得)¶
乾坤相為隂陽乾後面一半是陽中之隂坤前面一半¶
<pb:KR1g0027_WYG_003-5b>¶
　是隂中之陽¶
　(李方子録)¶
老隂老陽為乾坤然而皆變少隂少陽亦為乾坤然而¶
　皆不變¶
　(㬊淵録)¶
無一物不有隂陽乾坤至於至微至細草木禽獸亦有¶
　牡牝隂陽康節曰坤無一故無首乾無十故無後所¶
　以坤常是得一半¶
<pb:KR1g0027_WYG_003-6a>¶
　(劉砥録字履之三山人庚戌所聞先生六十九歲饒後録十巻中)¶
物物有乾坤之象雖至微至隱纎毫之物亦無有無者¶
　仔細推之皆可見¶
　(沈僴録)¶
方其有陽怎知道有隂方有乾卦怎知更有坤卦在後¶
　(㬊淵録)¶
問乾一畫坤兩畫如何曰觀乾一而實與坤二而虚之¶
　説可見乾只是一箇物事充實徧滿天所覆内皆天¶
<pb:KR1g0027_WYG_003-6b>¶
　之氣坤便有開闔乾氣上來時坤便開從兩邊去如¶
　兩扇門相似正如扇之運風甑之蒸飯扇甑是坤風¶
　與蒸則乾之氣也¶
　(不知何氏録沈僴)¶
　(録畧)¶
或説一是乾初畫某謂那時只是隂陽未有乾坤安得¶
　乾初畫初間只有一畫者二到有三畫方成乾卦¶
　(陳淳録)¶
<pb:KR1g0027_WYG_003-7a>¶
論乾坤必先乾而後坤然又常以靜者為主故復卦一¶
　陽來復乃自靜來¶
　(程端䝉録)¶
先之問易曰坤卦大抵減乾之半據某看來易本是箇¶
　卜筮之書聖人因之以明教因其疑以示訓如卜得¶
　乾卦云元亨利貞本意只説大亨利於正若不正便¶
　㑹凶如卜得爻辭如潛龍勿用便教人莫出做事如¶
　卜得見龍在田便教人可以出做事如説利見大人¶
<pb:KR1g0027_WYG_003-7b>¶
　一箇是五在上之人一箇是二在下之人看是甚麽¶
　人卜得天子自有天子利見大人處大臣自有大臣¶
　利見大人處羣臣自有羣臣利見大人處士庶人自¶
　有士庶人利見大人處當時又那曽有某爻與某爻¶
　相應那自是説這道理如此又何曽有甚麽人有甚¶
　麽人説有甚張三李四中間都是正吉不曽有不正¶
　而吉大率是為君子設非小人盜賊所得竊取而用¶
　如黄裳元吉須是居中在下方㑹大吉不然則大凶¶
<pb:KR1g0027_WYG_003-8a>¶
　此書初來只是如此到後來聖人添許多説話也是¶
　怕人理㑹不得故就上更説許多教分明大抵只是¶
　因以明教若能恁地看都是教戒恁地看來見得聖¶
　人之心洞然如日星更無些子屈曲遮蔽故曰聖人¶
　以通天下之志以定天下之業以㫁天下之疑又曰¶
　看他本來裡面都無這許多事後來人説不得便去¶
　白個話若做卜筮看説這話極是分明某如今看¶
　來直是分明若聖人有甚麽説話要與人説便分明¶
<pb:KR1g0027_WYG_003-8b>¶
　説了若不要與人説便不説不應恁地千般百様藏¶
　頭伉腦無形無影教後人自去多方推測聖人一箇¶
　光明盛大之心必不如此故曰君子居則觀其象而¶
　玩其辭動則觀其變而玩其占看這般處自分曉如¶
　今讀書恁地讀一番過了須是常常將心下温過所¶
　以孔子説學而時習之若只看過便住自是易得忘¶
　記了故須常常温習方見滋味¶
　(葉賀孫録)¶
<pb:KR1g0027_WYG_003-9a>¶
或問乾卦是聖人之事坤卦是學者之事如何曰也未¶
　見得初九九二是聖人之德至九三九四又却説學¶
　者修業進德事如何都把做聖人之事得¶
　(林學履録)¶
或問乾是聖人之事坤是賢人之事曰此但指乾之君¶
　子忠信進德處與坤之敬以直内義以方外處問如¶
　此則賢者更不可做乾之事曰忠信進德這箇如惡¶
　惡臭如好好色表裏無一毫不實處及修辭立誠見¶
<pb:KR1g0027_WYG_003-9b>¶
　得精粗本末直恁地做將去有那剛健底意思若敬¶
　以直内義以方外便是謹守¶
　(不知何氏録)¶
問乾皆聖人事坤皆賢人事否曰怕也恁地殺㫁説不¶
　得如乾初九似説聖人矣九二學聚問辨則又不然¶
　上九又説賢人在下位則又指五為賢矣看來聖人¶
　不恁地死殺説只逐義隨事説道理而已¶
　(不知何氏録)¶
<pb:KR1g0027_WYG_003-10a>¶
問以乾字為伏羲之文元亨利貞為文王之文固是不¶
　知履虎尾同人于野亨之類又如何曰此恐是少了¶
　字或是就上字立辭皆不可攷有羅田宰呉仁傑云¶
　恐都剰了字如乾坤之類皆剰了問若乾坤猶可言¶
　屯䝉之類若無卦名不知其為何卦曰他説卦畫便¶
　是名了恐只是欠了字底是¶
　(黄榦録字直卿三山人未詳所聞年歲饒録一巻饒後録二卷中)¶
乾之元亨利貞本是謂筮得此卦則大亨而利於守正¶
<pb:KR1g0027_WYG_003-10b>¶
　而彖辭文言皆以為四德某嘗疑如此等類皆是别¶
　立説以發明一意至如坤之利牝馬之貞則發得不¶
　甚相似矣¶
　(楊道夫録)¶
元亨利貞在這裏都具了楊宗範却説元亨屬陽利貞¶
　屬隂此却不是乾之利貞是陽中之隂坤之元亨是¶
　隂中之陽乾後三畫是隂坤後三畫是陽¶
　(㬊淵録)¶
<pb:KR1g0027_WYG_003-11a>¶
問如乾初九潛龍是象勿用是占辭坤六五黄裳是象¶
　元吉是占辭甚分明至若坤初六履霜堅冰至六二¶
　直方大不習无不利六三含章可貞或從王事无成¶
　有終上六龍戰于野其血黄皆是舉象而占意己¶
　見於象中此又别是一例如何曰象占例不一有占¶
　意只見於象中者亦是可見如乾初九坤六四此至¶
　分明易見者如直方大惟直方故能大所謂敬義立¶
　而德不孤六二有直方大之象占者有此德而得此¶
<pb:KR1g0027_WYG_003-11b>¶
　爻則不習而无不利矣言不待學習而无不利也故¶
　謂直方大為象不習无不利為占辭亦可然直方故¶
　能大故不習无不利象既如此占者亦不離此意矣¶
　六三隂居陽位本是隂帶些陽故為含章之象又貞¶
　以守則為隂象矣或從王事者以居下卦之上不終¶
　含藏故有或時出從王事之象无成有終者不居其¶
　成而能有終也在人臣用之則為不居其成而能有¶
　終之象在占者用之則為始進无成而能有終也此¶
<pb:KR1g0027_WYG_003-12a>¶
　亦占意已見於象中者六四重隂不中故有括囊之¶
　象无咎无譽亦是象中已見占意因問程易云六四¶
　近君而不得於君為上下間隔之時與重隂不中二¶
　説如何曰只是重隂不中故當謹宻如此¶
　(董銖録)¶
問乾上九只言亢坤上六却言戰何也曰乾無對待只¶
　有乾而已故不言坤坤則不可無乾隂體不足常虧¶
　欠若無乾便沒上截大抵隂陽二物本别無隂只陽¶
<pb:KR1g0027_WYG_003-12b>¶
　盡處便是隂¶
　(黄㽦録)¶
問乾坤獨言用九用六何也曰此惟歐公説得是此二¶
　卦純陽純隂而居諸卦之首故於此發此一例凡占¶
　法皆用變爻占故凡占得陽爻者皆用九而不用七¶
　百九十二陽爻之通例也占得隂爻者皆用六而不¶
　用八百九十二隂爻之通例也蓋七為少陽九為老¶
　陽六為老隂八為少隂老變而少不變凡占用九用¶
<pb:KR1g0027_WYG_003-13a>¶
　六者用其變爻占也此揲蓍之法遇乾而六爻皆變¶
　則為隂故有羣龍无首之象即坤利牝馬之貞也言¶
　羣龍而却無頭剛而能柔則吉也遇坤而六爻皆變¶
　則為陽故有利永貞之象即乾之元亨利貞也此發¶
　凡之言因問坤體貞靜承天而行未嘗為始而常代¶
　終故自坤而變陽故為羣龍而无首有利貞而無元¶
　亨是否曰坤雖變而為陽然坤性依舊在地本是箇¶
　無頭底物如婦從夫臣從君地承天先迷後得東北¶
<pb:KR1g0027_WYG_003-13b>¶
　喪朋西南得朋皆是無頭處也¶
　(董銖録)¶
大凡人文字皆不可忽歐公文字尋常往往不以經旨¶
　取之至於説用九用六自來却未曽有人説得如此¶
　他初非理㑹家數者而此論最得之且既有六爻又¶
　添用九用六因甚不用七八蓋九乃老陽六乃老隂¶
　取變爻也古人遇乾之坤即以見羣龍无首吉為占¶
　見羣龍无首却是變乾為坤便以坤為占也遇坤之¶
<pb:KR1g0027_WYG_003-14a>¶
　乾即用利永貞為占坤變為乾即乾之利也¶
　(黄㽦録)¶
乾吉在无首坤利在永貞這只説二用變卦乾吉在无¶
　首言卦之本體元是六龍今變為隂頭面雖變渾身¶
　却只是龍只一似無頭底相似坤利在永貞不知有¶
　何闗捩子這坤却不得見他元亨只得他永貞坤之¶
　本卦固自有元亨變卦却無¶
　(㬊淵録)¶
<pb:KR1g0027_WYG_003-14b>¶
乾重卦上下皆乾不可言兩天昨日行一天也今日又¶
　行亦一天也其實一天而行健不已有重天之象此¶
　所以為天行健坤重卦上下皆坤不可言兩地地平¶
　則不見其順必其高下層層有重地之象此所以為¶
　地坤¶
　(不知何氏録録末此所以為地坤一作所以見地之坤順)¶
黄有開問乾之九二是聖人之德坤之六二是賢人之¶
　德如何曰只為乾九二是見成底不待修為如庸言¶
<pb:KR1g0027_WYG_003-15a>¶
　之信庸行之謹善世不伐德博而化此即聖人之德¶
　也坤六二直方大不習无不利須是敬以直内義以¶
　方外如此方能德不孤即是大矣此是自直與方以¶
　至於大修為之序如此是賢人之德也嘗謂乾之一¶
　卦皆聖人之德非是自初九以至上九漸漸做來蓋¶
　聖人自有見成之德所居之位有不同爾德無淺深¶
　而位有高下故然昔者聖人作易以為占筮故設卦¶
　假乾以象聖人之德如勿用无咎利見大人有悔皆¶
<pb:KR1g0027_WYG_003-15b>¶
　是占辭若人占遇初九則是潛龍之時此則當勿¶
　用如見龍在田之時則宜見大人所謂大人即聖¶
　人也¶
　(不知何氏録)¶
問君子進德修業曰乾卦連致知格物誠意正心都説¶
　了坤卦只是説持守坤卦是箇無頭物事只有後面¶
　一節只是一個持守柔順貞固而已事事都不能為¶
　首只是循規蹈矩依而行之乾父坤母意思可見乾¶
<pb:KR1g0027_WYG_003-16a>¶
　如創業之君坤如守成之君乾如蕭何坤如曹參所¶
　以坤元亨利牝馬之貞都是説箇順底道理又云先¶
　迷後得先迷者無首也前面一項事他都迷不曉只¶
　知順從而已後者迷於先而於後也乾則不言¶
　所利坤則利牝馬之貞每每不同所以康節云乾無¶
　十坤無一乾至九而止奇數也坤數耦無奇數也用¶
　之云乾無十者有坤以承之坤無一者有乾以首之¶
　曰然¶
<pb:KR1g0027_WYG_003-16b>¶
　(沈僴録)¶
坤只説得持守一邊事如乾九三言忠信所以進德修¶
　辭立其誠所以居業便連致知持守都説了坤從首¶
　至尾皆去却一箇頭如云後得主而有常或從王事¶
　无成有終皆是無頭文蔚曰此見聖人賢人之分不¶
　同處曰然¶
　(陳文蔚録字才卿上饒人戊申以後所聞先生五十九歲池録四卷中)¶
乾忠信進德修省言辭立誠是終身事知至以下是節¶
<pb:KR1g0027_WYG_003-17a>¶
　次知終終之用力處也坤直方大是浩然不習无不¶
　利不疑其所行乃是不動心¶
　(楊方録)¶
忠信進德修辭立誠與敬以直内義以方外分屬乾坤¶
　蓋取健順二體修辭立誠自有剛健主立之體敬義¶
　便有靜順之體進修便是箇篤實敬義便是箇虚靜¶
　故曰陽實隂虚¶
　(黄㽦録)¶
<pb:KR1g0027_WYG_003-17b>¶
忠信所以進德修辭立其誠所以居業如何是乾德只¶
　是健底意思恁地做去敬以直内義以方外如何是¶
　坤德只是順底意思恁地收歛¶
　(陳淳録録中恁地做去徐㝢録云硬立脚做去)¶
　(録末恁地收歛㝢録云恁地收歛做去)¶
忠信所以進德是乾健工夫蓋是剛健粹精兢兢業業¶
　日進而不自己如活龍然精彩氣熖自有不可及者¶
　直内方外是坤順工夫蓋是固執持守依文按本底¶
<pb:KR1g0027_WYG_003-18a>¶
　做將去所以為學者事也又云説易只是隂陽説乾¶
　坤只是健順如此議論更無差錯¶
　(萬人傑録)¶
問忠信進德修辭立誠乾道也敬以直内義以方外坤¶
　道也修辭恐是顔子非禮勿言之類敬義是確守貞¶
　一如仲弓問仁之類修省言辭等處是剛健進前一¶
　刀兩㫁功夫故屬乎陽而曰乾道敬義夾持是退歩¶
　收歛確寔靜定工夫故曰坤道不知可作如此看否¶
<pb:KR1g0027_WYG_003-18b>¶
　曰如此看得極是又問程子又云修省言辭乃是體¶
　當自家敬以直内義以方外之實事恐此所謂乾道¶
　坤道處亦不可作兩事看曰固皆是修已上事但若¶
　分言則須如此分别大抵看道理要看得他分合各¶
　有著落方是仔細¶
　(董銖録)¶
伊川云忠信所以進德聖人之事敬以直内賢人之事¶
　一便恁地剛健一便恁地柔順¶
<pb:KR1g0027_WYG_003-19a>¶
　(葉賀孫録)¶
用之問忠信進德有剛健不已底意思所以屬乾道敬¶
　義是持守底意思所以屬之坤道曰乾道更多得上¶
　面半截坤只是後面半截忠信進德前面更有一段¶
　工夫也¶
　(林子䝉録未詳所聞年歲饒後録十七巻中)¶
問忠信所以進德修辭立誠這是知得此理後全無走¶
　作了故直拔恁地勇猛剛健做將去便是乾道資敬¶
<pb:KR1g0027_WYG_003-19b>¶
　義夾持之功不敢有少放慢這是坤道曰意思也是¶
　恁地但乾便帶了箇知底意思帶了箇健底意思所¶
　謂進德又是它心中已得這箇道理了到坤便有箇¶
　順底意思便只䝉乾之知更不説箇知字只説敬義¶
　夾持做去底已後事道夫問敬以直内若無義以方¶
　外也不得然所謂義以方外者只是見得這箇道理¶
　合當恁地便只斬截恁地做將去否曰見不分曉則¶
　圓便糊塗便不方了義以方外只那界限便分明四¶
<pb:KR1g0027_WYG_003-20a>¶
　面皆恁平正¶
　(楊道夫録)¶
履之問忠信進德修辭立誠以居業乾道也敬以直内¶
　義以方外坤道也乾道恐是有進修不已之意坤道¶
　是安靜正固之意否曰大略也是如此但須識得忠¶
　信所以進德是如何仲思曰恐只是發已自盡循物¶
　無違曰此是言應事接物者却又依舊是修辭立其¶
　誠了伯羽曰恐是存主誠實以為進德之地曰如何¶
<pb:KR1g0027_WYG_003-20b>¶
　便能忠信仲思所説固只是見於接物蜚所説也¶
　未見下落處直曰恐作内外分説如中庸所謂大¶
　德敦化小德川流曰也不必説得恁地高這只是如¶
　惡惡臭如好好色則其獨自謹乾固是健然硬要他¶
　健也不得譬如不健底人只有許多精力如何强得¶
　乾從知處説坤從守處説生知者是合下便見得透¶
　忠信便是他更無使之忠信者大凡人學須是見到¶
　自住不得處方有功所以聖人説得恁地寛須是人¶
<pb:KR1g0027_WYG_003-21a>¶
　自去裏面尋之須是知得方能忠信誠之者人之道¶
　看誠之字全只似固執意思然下文必先説擇善而¶
　後可固執也¶
　(章伯羽録字蜚甌寧人庚戌所聞先生六十九歲饒録十五巻中)¶
<pb:KR1g0027_WYG_003-21b>¶
　朱子五經語卷三¶
