# -*- mode: mandoku-view -*-
#+TITLE: 朱子五經語類
#+DATE: 2018-03-28 13:09:39.589414
#+PROPERTY: ID KR1g0027
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 易二十二
<pb:KR1g0027_WYG_022-1a>¶
欽定四庫全書¶
　朱子五經語類卷二十二¶
　　　　　　　　　　　　　　錢塘程川撰¶
　易二十二¶
下經一¶
¶
康侯似説寧侯相似用錫馬之用只是箇虚字説他得¶
　這箇物事¶
　(㬊淵録晉彖辭)¶
<pb:KR1g0027_WYG_022-1b>¶
晝日是那上卦離也晝日為之是此意¶
　(㬊淵録晉彖辭)¶
問初六晉如摧如象也貞吉占辭曰㒺孚裕无咎又是¶
　解上兩句恐貞吉説不明故又曉之又問受兹介福¶
　于其王母指六五以為享先妣之吉占何也曰恐是¶
　如此葢周禮有享先妣之禮又問衆允悔亡曰衆允¶
　象也悔亾占也又問晉其角維用伐邑本義作伐其¶
　私邑程傳以為自治如何曰便是程傳多不肯説實¶
<pb:KR1g0027_WYG_022-2a>¶
　事皆以為取喻代邑如墮費墮郈之類是也大抵今¶
　人説易多是見易中有此一語便以為通體事當如¶
　此不知當其時節地頭其人所占得者其象如何若¶
　果如今人所説則易之説有窮矣又如摧如愁如易¶
　中少有此字疑此爻必有此象但今不可曉耳¶
　(董銖録晉初六六二六三爻辭上九爻辭程傳本義)¶
晉六三如何見得為衆所信處既不中正衆方不信雖¶
　能信之又安能悔亡曰晉之時二隂皆欲上進三處¶
<pb:KR1g0027_WYG_022-2b>¶
　地較近故二隂從之以進問如何得悔亡曰居非其¶
　位本當有悔以其得衆故悔可亡¶
　(黄録晉六三爻辭)¶
問六五悔亡失得勿恤徃吉无不利伊川以為六以柔¶
　居尊位本當有悔以大明而下皆順附故其悔亡下¶
　既同徳順附當推誠委任盡衆人之才通天下之志¶
　勿復自任其明恤其失得如此而徃則吉而无不利¶
　此説是否曰便是伊川説得太深據此爻只是占者¶
<pb:KR1g0027_WYG_022-3a>¶
　占得此爻則不必恤其失得而自亦无所不利耳如¶
　何説得人君既得同徳之人而委任之不復恤其失¶
　得如此則蕩然無復是非而天下之事亂矣假使其所¶
　任之人或有作亂者亦將不恤之乎雖以堯舜之聖¶
　臯夔益稷之賢猶云屢省乃成如何説既得同心同徳¶
　之人而任之則在上者一切不管而任其所為豈有此¶
　理且彼所為既失矣為上者如何不恤得聖人無此等¶
　説話聖人所説卦爻只是畧畧説過以為人當著此爻¶
<pb:KR1g0027_WYG_022-3b>¶
　則大勢已好雖有所失得亦不必慮而自无所不利¶
　也聖人説得甚淺伊川説得太深聖人所説短伊川¶
　解得長乆之又云失得勿恤只是自家自作教是莫¶
　管他得失如士人發解做官這箇却必不得只得盡¶
　其所當為者而已如仁人正其誼不謀其利明其道¶
　不計其功相似¶
　(沈僴録晉六五爻辭程傳)¶
失得勿恤此説失也不須問他得也不須問他自是好¶
<pb:KR1g0027_WYG_022-4a>¶
　猶言勝負兵家之常云爾此卦六爻無如此爻吉¶
　(㬊淵録晉六五爻辭)¶
晉上九剛進之極以伐私邑安能吉而无咎曰以其剛¶
　故可伐邑若不剛則不能伐邑矣但易中言伐邑皆¶
　是用之於小若伐國則其用大矣如高宗伐鬼方之¶
　類維用伐邑則不可用之於大可知雖用以伐邑然¶
　亦必能自危厲乃可以吉而无咎過剛而能危厲則¶
　不至於過剛矣¶
<pb:KR1g0027_WYG_022-4b>¶
　(黄榦録晉上九爻辭)¶
看伯豊與廬陵問答内晉卦伐邑説曰晉上九貞吝吝¶
　不在克治正以其克治之難而言其合下有此吝耳¶
　貞吝之義諸義只云貞固守此則吝不應於此獨云¶
　於正道為吝也¶
　(黄㽦録晉上九爻辭)¶
明夷未是説闇之主只是説明而被傷者乃君子也上¶
　六方是説闇君于出門庭言君子去闇尚逺可以得¶
<pb:KR1g0027_WYG_022-5a>¶
　其本心而逺去文王箕子大槩皆是晦其明然文王¶
　外柔順是本分自然做底箕子晦其明又云艱是他¶
　那佯狂底意思便是艱難底氣象爻説貞而不言艱¶
　者葢言箕子則艱可見不必更言之¶
　(㬊淵録明夷)¶
君子用晦而明晦地象明日象晦則是不察察若晦而¶
　不明則晦得沒理㑹了故外晦而内必明乃好¶
　(林學履録明夷象傳)¶
<pb:KR1g0027_WYG_022-5b>¶
明夷初二二爻不取爻義曰初爻所傷地逺故雖傷而¶
　尚能飛問初爻比二爻似二爻傷得淺初爻傷得深¶
　曰非也初尚能飛但垂翼耳¶
　(黄榦録明夷初九六二爻辭)¶
問明夷曰下三爻皆説明夷是明而見傷者六四爻説¶
　者却以為是姦邪之臣先蠱惑其君心而後肆行於¶
　外殊不知上六是暗主六五却不作君説六四之與¶
　上六既非正應又不相比又况下三爻皆説明夷是¶
<pb:KR1g0027_WYG_022-6a>¶
　好底何獨此爻却作不好説故某於此爻之義未詳¶
　但以意觀之六四居暗地尚淺猶可以得意而逺去¶
　故雖入於幽隠之處猶能獲明夷之心于出門庭也¶
　故小象曰獲心意也上六不明晦則是合下已是不¶
　明故初登于天可以昭四國而不免復入于地則是¶
　始于傷人之明而終于自傷以墜其命矣吕原明以¶
　為唐明皇可以當之葢言始明而終暗也¶
　(董銖録明夷六四爻辭象傳上六爻辭)¶
<pb:KR1g0027_WYG_022-6b>¶
或問易傳云正家之道在於正倫理篤恩義今欲正倫¶
　理則有傷恩義欲篤恩義又有乖於倫理如何曰須是¶
　於正倫理處篤恩義篤恩義而不失倫理方可¶
　(潘柄録家人程傳卦序)¶
問家人彖辭不盡取象曰注中所以但取二五不及他¶
　象者但只因彖傳而言耳大抵彖傳取義最精象中¶
　所取却恐有假合處¶
　(黄榦録家人彖辭)¶
<pb:KR1g0027_WYG_022-7a>¶
問風自火出曰謂如一爐火必有氣衝上去便是風自¶
　火出然此只是言自内及外之意¶
　(吕燾録家人象傳)¶
　(林學履録云是火中有風如一堆火在此氣自薰蒸上出)¶
王假有家言到這裏方且得許多物事有妻有妾方始¶
　成箇家¶
　(㬊淵録家人九五爻辭)¶
問王假有家曰有家之有只是如夙夜浚明有家亮采¶
<pb:KR1g0027_WYG_022-7b>¶
　有邦之有謂有三徳者則夙夜浚明於其家有六徳¶
　者則亮采於其邦有是虚字非如奄有四方之有也¶
　(董銖録家人九五爻辭)¶
暌皆言始異終同之理¶
　(㬊淵録暌)¶
問君子以同而異曰此是取兩象合體為同而其性各¶
　異在人則是和而不同之意葢其趨則同而所以為¶
　同則異如伯夷栁下惠伊尹三子所趨不同而其歸¶
<pb:KR1g0027_WYG_022-8a>¶
　則一彖辭言暌而同大象言同而異在人則出處語¶
　黙雖不同而同歸於理講論文字為説不同而同於¶
　求合義理立朝論事所見不同而同於忠君本義所¶
　謂二卦合體者言同也而性不同者言異也以同而¶
　異語意與用晦而明相似大凡讀易到精熟後顛倒¶
　説來皆合不然則是死説耳又問暌卦無正應而同¶
　徳相應者何曰無正應所以為暌當暌之時當合者¶
　既離其離者却合也¶
<pb:KR1g0027_WYG_022-8b>¶
　(董銖録暌象傳)¶
問君子以同而異作理一分殊㸔如何曰理一分殊是¶
　理之自然如此這處又就人事之異上説葢君子有¶
　同處有異處如所謂周而不比羣而不黨是也大抵¶
　易中六十四象下句皆是就人事之近處説不必深¶
　去求他此處伊川説得甚好¶
　(林學履録暌象傳)¶
過舉程子暌之象君子以同而異解曰不能大同者亂¶
<pb:KR1g0027_WYG_022-9a>¶
　常咈理之人也不能獨異者随俗習非之人也要在¶
　同而能異爾又如今之言地理者必欲擇地之吉是¶
　同也不似世俗專以求富貴為事惑亂此心則異矣¶
　如士人應科舉則同也不曲學以阿世則異矣事事¶
　推去都得其㫖¶
　(王過録暌象傳程傳)¶
馬是行底物初間行不得後來却行得大率暌之諸爻¶
　都如此多説先異而後同¶
<pb:KR1g0027_WYG_022-9b>¶
　(㬊淵録暌初九爻辭)¶
問暌見惡人其義何取曰以其當暌之時故須見惡人¶
　乃能无咎¶
　(黄録暌初九爻辭)¶
天合作而剃鬚也篆文天作而作¶
　(㬊淵録暌六三爻辭)¶
宗如同人于宗之宗¶
　(㬊淵録暌六五爻辭)¶
<pb:KR1g0027_WYG_022-10a>¶
載鬼一車等語所以差異者為他這般事是差異底事¶
　所以却把世間差異底明之世間自有這般差異底¶
　事¶
　(㬊淵録暌上九爻辭)¶
蹇無坤體只取坎中爻變如沈存中論五姓一般蹇利¶
　西南謂地也據卦體艮下坎上無坤而繇辭言地者¶
　徃徃只取坎中爻變變則為坤矣沈存中論五姓自¶
　古無之後人既如此呼喚即便有義可推¶
<pb:KR1g0027_WYG_022-10b>¶
　(㬊淵録蹇彖辭)¶
蹇利西南是説坤卦分曉但不知從何揷入這坤卦來¶
　此須是箇變例聖人到這裏看見得有箇做坤底道¶
　理大率陽卦多自隂來隂卦多是陽來震是坤第一¶
　畫變坎是第二畫變艮是第三畫變易之取象不曽¶
　確定了他¶
　(㬊淵録蹇彖辭)¶
問徃蹇來譽曰來往二字唯程傳言上進則為徃不進¶
<pb:KR1g0027_WYG_022-11a>¶
　則為來説得極好今人或謂六四徃蹇來連是來就¶
　三九三徃蹇來反是來就二上六徃蹇來碩是來就¶
　五亦説得通但初六來譽則位居衆下無可來之地¶
　其説不得通矣故不若程傳好只是不徃為佳耳不¶
　徃者守而不進故不進則為夾諸爻皆不言吉葢未¶
　離乎蹇中也至上六徃蹇來碩吉却是蹇極有可濟¶
　之理就是不徃惟守於蹇則必得見九五之大人與¶
　共濟蹇而有碩大之功矣¶
<pb:KR1g0027_WYG_022-11b>¶
　(董銖録蹇初六九三六四上六爻辭)¶
問大蹇朋來之義曰處九五尊位而居蹇之中所以為¶
　大蹇所謂遺大投艱于朕身人君當此則須屈羣䇿¶
　用羣力乃可濟也¶
　(林學履録蹇九五爻辭)¶
問蹇九五何故為大蹇曰五是為蹇主凡人臣之蹇只¶
　是一事至大蹇須人主當之¶
　(劉礪録蹇九五爻辭)¶
<pb:KR1g0027_WYG_022-12a>¶
<pb:KR1g0027_WYG_022-12b>¶
　朱子五經語卷二十二¶
