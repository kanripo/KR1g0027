# -*- mode: mandoku-view -*-
#+TITLE: 朱子五經語類
#+DATE: 2018-03-28 13:09:39.675768
#+PROPERTY: ID KR1g0027
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 易三十七
<pb:KR1g0027_WYG_037-1a>¶
欽定四庫全書¶
　朱子五經語類卷三十七¶
　　　　　　　　　　　　　　錢塘程川撰¶
　易三十七¶
繫辭下傳三¶
¶
三陳九卦初無他意觀上面其有憂患一句便見得是¶
　聖人說處憂患之道聖人去這裏偶然看見這幾卦¶
　有這箇道理所以就這箇說去若論到底睽蹇皆是¶
<pb:KR1g0027_WYG_037-1b>¶
　憂禍患底事何故却不說以此知只是聖人偶然去¶
　這裏見得有此理便就這裏說出聖人視易如雲行¶
　水流初無定相不可確定他在易之序履卦當在第¶
　十上面又自不說乾坤¶
　(㬊淵錄第七章)¶
鄭仲履問易繫云作易者其有憂患乎如何止取九卦¶
　曰聖人論處憂患偶然說此九卦爾天下道理只在¶
　聖人口頭開口便是道理偶說此九卦意思自足若¶
<pb:KR1g0027_WYG_037-2a>¶
　更添一卦也不妨更不說一卦也不妨只就此九卦¶
　中亦自儘有道理且易中儘有處憂患底卦非謂九¶
　卦之外皆非所以處憂患也若以困為處憂患底卦¶
　則屯蹇非處憂患而何觀聖人之經正不當如此後¶
　世拘於象數之學者乃以為九陽數聖人之舉九卦¶
　合此數也尤泥而不通矣既論九卦之後因言今之¶
　談經者徃徃有四者之病本卑也而抗之使髙本淺¶
　也而鑿之使深本近也而推之使逺本明也而必使¶
<pb:KR1g0027_WYG_037-2b>¶
　至於晦此今日談經之大患也¶
　(襲葢卿錄第七章)¶
三說九卦是聖人因上面說憂患故發明此一項道理¶
　不必深泥如困徳之辯若說蹇屯亦可葢偶然如此¶
　說大抵易之書如雲行水流本無定相確定說不得¶
　揚子雲太一爻吉一爻㓙相間排将去七百三十¶
　贊乃三百六十五日之晝夜晝爻吉夜爻㐫又以五¶
　行參之故吉㓙有深淺毫髪不可移此可為典要之¶
<pb:KR1g0027_WYG_037-3a>¶
　書也聖人之易則有變通如此卦以陽居陽則吉他¶
　卦以陽居陽或不為吉此卦以隂居隂則凶他卦以¶
　隂居隂或不為凶此不可為典要之書也¶
　(李子方録第七章)¶
因論易九卦云聖人道理只在口邉不是安排来如九¶
　卦只是偶然說到此而今人便要說如何不說十卦¶
　又如何不說八卦便從九卦上起義皆是胡說且如¶
　履徳之基只是要以踐履為本謙徳之柄只是要謙¶
<pb:KR1g0027_WYG_037-3b>¶
　退若處患難而矯亢自髙取禍必矣復徳之本如孟¶
　子所謂自反困徳之辨困而通則可辨其是困而不¶
　通則可辨其非損是懲忿窒慾益是修徳益令廣大¶
　㢲徳之制㢲以行權巽只是低心下意要制事須是¶
　将心入那事裏面去順他道理方能制事方能行權¶
　若心麤只從事皮膚上綽過如此行權便就錯了巽¶
　伏也入也¶
　(林學蒙錄第七章)¶
<pb:KR1g0027_WYG_037-4a>¶
問履如何都做禮字說曰辨上下定民志便也是禮底¶
　意思又曰禮主卑下履也是那踐履處所行若不由¶
　禮自是乖戾所以曰履以和行謙又更卑下所以節¶
　制乎禮又曰禮是自家恁地卑下謙是就應物而言¶
　又曰履和而至以下每句皆是反說履出於人情之¶
　自然所以和者疑於不然而却至謙尊而光若秦人¶
　尊君卑臣則雖尊而不光惟謙則尊而又光¶
　(不知何氏錄第七章)¶
<pb:KR1g0027_WYG_037-4b>¶
問井徳之地曰井有本故澤及於物而井未甞動故曰¶
　居其所而遷如人有徳而後能施以及人然其徳性¶
　未甞動也井以辨義如人有徳而其施見於物自有¶
　斟酌裁度¶
　(劉礪錄第七章)¶
問巽何以為徳之制曰巽為資斧巽多作斷制之象葢¶
　巽字之義非順所能盡乃順而能入之義謂巽一隂¶
　入在二陽之下是入細直徹到底不只是到皮子上¶
<pb:KR1g0027_WYG_037-5a>¶
　如此方能斷得殺若不見得盡如何可以行權¶
　(黄㽦錄第七章)¶
損先難而後易如子產為政鄭人歌之曰孰殺子產吾¶
　其與之及三年人復歌而誦之葢事之初在我亦有¶
　所勉強在人亦有所難堪久之當事理順人心這裏¶
　方易便如利者義之和一般義是一箇斷制物事恰¶
　似不和久之事得其宜乃所以為和如萬物到秋許¶
　多嚴凝肅殺之氣似可畏然萬物到這裏若不得此¶
<pb:KR1g0027_WYG_037-5b>¶
　氣收斂凝結許多生意又無所成就其難者乃所以¶
　為易也益長裕而不設長裕只是一事但充長自家¶
　物事教寛裕而已困窮而通此因困卦說澤無水困¶
　君子以致命遂志葢此是致命遂志之時所以困彖¶
　曰險以說困而不失其所亨其惟君子乎葢處困而¶
　能說也困而寡怨是得其處困之道故無所怨於天¶
　無所尤於人若不得其道則有所怨尤矣井居其所¶
　而遷井是不動之物然其水却流行出去利物井以¶
<pb:KR1g0027_WYG_037-6a>¶
　辨義辨義謂安而能慮盖守得自家先定方能辨事¶
　之是非若自家心不定事到面前安能辨其義也巽¶
　稱而隱巽是箇卑巽底物事如兊見而巽伏也自是¶
　箇隱伏底物事盖巽一隂在下二陽在上隂初生時¶
　已自稱量得箇道理了不待顯而後見如事到面前¶
　自家便有一箇道理處置他不待發露出来如云尊¶
　者於已踰等不敢問其年葢才見箇尊長底人便自¶
　不用問其年不待更計其年然後方稱量合問與不¶
<pb:KR1g0027_WYG_037-6b>¶
　合問也稱而隱是巽順恰好底道理有隱而不能稱¶
　量者有能稱量而不能隱伏不露形迹者皆非巽之¶
　道也巽徳之制也巽以行權都是此意¶
　(沈僴錄第七章)¶
問巽稱而隱曰以巽以行權觀之則稱字宜音去聲為¶
　稱物之義又問巽有優游巽入之義權是仁精義熟¶
　於事能優游以入之意曰是又曰巽是入細底意說¶
　在九卦之後是八卦是了方可以行權某前時以稱¶
<pb:KR1g0027_WYG_037-7a>¶
　揚為說錯了¶
　(林學䝉錄第七章)¶
問巽稱而隱隱字何訓曰隱不見也如風之動物無物¶
　不入但見其動而不見其形權之用亦猶是也昨得¶
　潘恭叔書說滕文公問間於齊楚與竭力以事大國兩¶
　叚注云葢遷國以圖存者權也効死勿去者義也義¶
　字當改作經思之誠是葢義便近權如或可如此或¶
　可如彼皆義也經則一定而不易既對權字須着用¶
<pb:KR1g0027_WYG_037-7b>¶
　經字¶
　(沈僴錄第七章)¶
或問井以辨義之義曰井居其所而遷又云井徳之地¶
　也葢井有定體不動然水却流行出去不窮猶人心¶
　有持守不動而應變則不窮也徳之地也地是那不¶
　動底地頭又曰佛家有函葢乾坤句有隨波逐流句¶
　有截㫁衆流句聖人言語亦然如以言其逺則不禦¶
　以言其邇則静而正此函葢乾坤句也如井以辨義¶
<pb:KR1g0027_WYG_037-8a>¶
　等句只是隨道理說将去此隨波逐流句也如復其¶
　見天地之心神者妙萬物而為言此截斷衆流句也¶
　(沈僴錄第七章)¶
　(錄中地是那不動底地頭一本云是指那不動之處)¶
問井以辨義曰只是井居其所而遷大小多寡施之各¶
　當¶
　(黄㽦錄第七章)¶
鄭仲履問巽以行權恐是神道曰不須如此說巽只是¶
<pb:KR1g0027_WYG_037-8b>¶
　孝順低心下意底氣象人至行權處不少巽順如何¶
　行得此外八卦各有所主皆是處憂患之道¶
　(襲葢卿錄第七章)¶
才卿問巽以行權曰權之用便是如此見得道理精熟¶
　後於物之精㣲委曲處無處不入所以說巽以行權¶
　(沈僴錄第七章)¶
問巽以行權權是逶迤曲折以順理否曰然巽有入之¶
　義巽為風如風之入物只為巽便能入義理之中無¶
<pb:KR1g0027_WYG_037-9a>¶
　細不入又問巽稱而隱隱亦是入物否曰隱便是不¶
　見處¶
　(陳文蔚錄第七章)¶
巽以行權兊見而巽伏權是隱然做底物事若顯然底¶
　做却不成行權¶
　(㬊淵錄第七章)¶
問易之所言无非天地自然之理人生日用之所不能¶
　須臾離者故曰不可逺曰是¶
<pb:KR1g0027_WYG_037-9b>¶
　(林學䝉錄第八章)¶
易不可為典要易不是確定硬本子揚雄太却是可¶
　為典要他排定三百五十四贊當晝三百五十四贊¶
　當夜晝底吉夜底凶吉之中又自分輕重凶之中又¶
　自分輕重易却不然有陽居陽爻而吉底又有凶底¶
　有隂居隂爻而吉底又有凶底有有應而吉底有有¶
　應而凶底是不可為典要之書也是有那許多變所¶
　以如此¶
<pb:KR1g0027_WYG_037-10a>¶
　(㬊淵錄第八章)¶
問據文勢則内外使知懼合作使内外知懼始得曰是¶
　如此不知這兩句是如何硬解時也解得去但不曉¶
　其意是說甚底上下文意都不相屬只曰上文說不¶
　可為典要下文又說既有典常這都不可曉常猶言¶
　常理¶
　(林學䝉錄第八章)¶
使知懼便是使人有戒懼之意易中說如此則吉如此¶
<pb:KR1g0027_WYG_037-10b>¶
　則㐫是也既知懼則雖無師保一似臨父母相似常¶
　恁地戒懼¶
　(㬊淵錄第八章)¶
既有典常是一定了占得這爻了吉㓙自定便是有典¶
　常¶
　(㬊淵錄第八章)¶
其初難知至非其中爻不備若解也硬解了但都曉他¶
　意不得這下面却說一箇噫字都不成文章不知是¶
<pb:KR1g0027_WYG_037-11a>¶
　如何後面說二與四同功三與五同功却說得好但¶
　不利逺者也曉不得¶
　(林學蒙錄第九章)¶
問雜物撰徳辨是與非則非其中爻不備曰這様處曉¶
　不得某常疑有闕文先儒解此多以為互體如屯卦¶
　震下坎上就中間四爻觀之自二至四則為坤自三¶
　至五則為艮故曰非其中爻不備互體說漢儒多用¶
　之左傳中一處說占得觀卦處亦舉得分明看来此¶
<pb:KR1g0027_WYG_037-11b>¶
　說亦不可廢¶
　(林學履錄第九章)¶
問易中互體之說共父以為雜物撰徳辨是與非則非¶
　其中爻不備此是說互體先生曰今人言互體者皆¶
　以此為說但亦有取不得處也如頥卦大過之類是¶
　也王輔嗣又言納甲飛伏尤更難理㑹納甲是震納¶
　庚巽納辛之類飛伏是坎伏離離伏坎艮伏兑兊伏¶
　艮之類也此等皆支蔓不必深泥¶
<pb:KR1g0027_WYG_037-12a>¶
　(潘時舉錄第九章)¶
互體自左氏以言亦有道理只是今推不合處多¶
　(鄭可學錄第九章)¶
王弼破互體朱子發明互體¶
　(㬊淵錄第九章)¶
朱子發互體一卦中自二至五又自有兩卦這兩卦又¶
　伏兩卦林黄中便倒轉推成四卦四卦裏又伏四卦¶
　此謂互體這自那風於天於土上有箇艮之象来¶
<pb:KR1g0027_WYG_037-12b>¶
　(㬊淵錄第九章)¶
一卦互換是兩卦伏兩卦是四卦反看又是兩卦又伏¶
　兩卦共成八卦¶
　(㬊淵錄第九章)¶
問其要无咎其用柔中也近君則當柔和逺去則當有¶
　強毅剛果之象始得此二之所以不利然而居中所¶
　以无咎也是恁地說¶
　(不知何氏錄第九章)¶
<pb:KR1g0027_WYG_037-13a>¶
問上下貴賤之位何也曰四二則四貴而二賤五三則¶
　五貴而三賤上初則上貴而初賤上雖無位然本是¶
　貴重所謂貴而無位髙而無民在人君則為天子父¶
　天子師在他人則清髙而在物外不與事者此所以¶
　為貴也¶
　(董銖錄第九章)¶
問道有變動故曰爻爻有等故曰物物相雜故曰文曰¶
　道有變動不是指那隂陽老少之變是說卦中變動¶
<pb:KR1g0027_WYG_037-13b>¶
　如乾卦六畫初潛二見三惕四躍這箇便是有變動¶
　所以謂之爻爻中自有等差或髙或低或逺或近或¶
　貴或賤皆謂之等易中便可見如說逺近相取而悔¶
　吝生近而不相得則㓙二與四同功而異位二多譽¶
　四多懼近也三與五同功而異位三多㐫五多功貴¶
　賤之等也又曰列貴賤者存乎位皆是等也物者想¶
　見古人占卦必有箇物事名為物而今亡矣這箇物¶
　是那列貴賤辨尊卑底物相雜故曰文如有君又有¶
<pb:KR1g0027_WYG_037-14a>¶
　臣便為君臣之文是兩物相對待在這裏故有文若¶
　相離去不相干便不成文矣卦中有隂爻又有陽爻¶
　相間錯則為文若有隂無陽有陽無隂如何得有文¶
　(林學履錄第十章)¶
其辭危是有危懼之意故危懼者能使之安平慢易者¶
　能使之傾覆易之書於萬物之理無所不具故曰百¶
　物不廢其要是約要之義若作平聲則是要其歸之¶
　意又曰要去聲是要恁地要平聲是這裏取那裏意¶
<pb:KR1g0027_WYG_037-14b>¶
　思又曰其要只欲无咎¶
　(不知何氏錄第十一章)¶
易只是一隂一陽做出許多様事夫乾夫坤一段也似¶
　上面知大始作成物意思說諸心只是見過了便說¶
　這箇屬陽研諸慮是研窮到底似那安而能慮直是¶
　子細這箇屬隂定吉㐫是陽成亹亹是隂便是上面¶
　作成物且以做事言之吉㐫未定時人自意思懶散¶
　不肯做去吉㐫定了他自勉勉做将去所以屬隂大¶
<pb:KR1g0027_WYG_037-15a>¶
　率陽是輕清底物事之輕清者屬陽隂是重濁底物¶
　事之重濁者屬隂成亹亹是做将去¶
　(㬊淵錄第十二章)¶
問夫乾天下之至健也徳行至知阻曰不消先說健順¶
　好底物事自是知險阻恰如良馬他才遇險阻處便¶
　自不去了如人臨懸崖之上若說不怕險要跑下来¶
　必跌殺良久又曰此段專是以憂患之際而言且如¶
　健當憂患之際則知險之不可乗順當憂患之際便¶
<pb:KR1g0027_WYG_037-15b>¶
　知阻之不可越這都是當憂患之際處憂患之道當¶
　如此因憂患方生那知險知阻若只就健順上看便¶
　不相似如上下文說危者使平易者使傾能說諸心¶
　能研諸慮皆因憂患說大要乾坤只是循理而已他¶
　若知得前有險之不可乗而不去則不陷於險知得¶
　前有阻之不可冐而不去則不困於阻若人不循理¶
　以私意行乎其間其過乎剛者雖知險之不可乘却¶
　硬要乗則陷於險矣雖知阻之不可越却硬要越則¶
<pb:KR1g0027_WYG_037-16a>¶
　困於阻矣只是順理便無事又問在人固是如此以¶
　天地名之則如何曰在天地自是無險阻這只是大¶
　綱說箇乾坤底意思如此又曰順自是畏謹宜其不¶
　越夫阻如健却宜其不畏險然却知險而不去葢他¶
　當憂患之際故也又問簡易曰若長是易時更有甚¶
　麽險他便不知險矣若長是簡時更有甚麽阻他便¶
　不知阻矣只是當憂患之際方見得¶
　(沈僴錄第十二章)¶
<pb:KR1g0027_WYG_037-16b>¶
或問乾是至健不息之物經歴艱險處多雖有險處皆¶
　不足為其病自然足以進之而無難否曰不然舊亦¶
　甞如此說覺得終是硬說易之書本意不如此正要¶
　人知險而不進不說是我至健順了凡有險阻只恁¶
　冐進而無難如此大非聖人作易之意觀上文云易¶
　之興也其當殷之末世周之盛徳邪至此之謂易之¶
　道也看他此語俱是恐懼危險不敢輕進之意乾之¶
　道便是如此卦中皆然所以多說見險而能止如需¶
<pb:KR1g0027_WYG_037-17a>¶
　卦之類可見易之道止是要人知進退存亡之道若¶
　是冐險前進必陷於險是知進而不知退知存而不¶
　知亡豈乾之道邪惟其至健而知險故止於險而不¶
　䧟於險也又曰此是就人事上説又曰險與阻不同¶
　險是自上視下見下之險故不敢行阻是自下觀上¶
　為上所阻故不敢進¶
　(沈僴錄第十二章)¶
　(林學履錄少異)¶
<pb:KR1g0027_WYG_037-17b>¶
乾健而以易臨下故知下之險險底意思在下坤順而¶
　以簡承上故知上之阻阻是自家低他却髙底意思¶
　自上面下来到那去不得處便是險自下而上上到¶
　那去不得處便是阻易只是這兩箇物事自東而西¶
　亦是這箇自西而東亦是這箇左而右右而左皆然¶
　(㬊淵錄第十二章)¶
乾天下之至健更着思量看来聖人無冐險之理須是¶
　知險便不進向前去又曰他只是不直撞向前自别¶
<pb:KR1g0027_WYG_037-18a>¶
　有一箇路去如舜之知子不肖則以天下授禹相似¶
　又曰這只是說剛健之理如此莫硬去天地上說¶
　(不知何氏錄第十二章)¶
問乾常易以知險坤常簡以知阻曰乾健則看什麽物¶
　都刺(捒)将過去坤則有阻處便不能進故只是順如¶
　上壁相似上不得自是住了後復云前說錯了乾雖¶
　至變知得險了却不下去坤雖至順知得阻了更不¶
　上去以人事言之若健了一向進去做甚收殺或錄¶
<pb:KR1g0027_WYG_037-18b>¶
　云乾到險處便止不行所以為常易¶
　(林學蒙錄第十二章)¶
因言乾坤簡易知險知阻而曰知險阻便休去了惟其¶
　簡易所以知險阻而不去敬子云今行險徼倖之人¶
　雖知險阻而猶冐昧以進惟乾坤徳行本自簡易所¶
　以知險阻¶
　(沈僴錄第十二章)¶
因說乾坤知險阻非是說那定位底險阻乾是箇至健¶
<pb:KR1g0027_WYG_037-19a>¶
　底物自是見那物事皆低坤是至順底物自是見那¶
　物事都大敬子云如云能勝物之謂剛故常信於萬¶
　物之上相似曰然如云膽欲大而心欲小至健恒易¶
　以知險如膽欲大至順恒簡以知阻如心欲小又如¶
　云大心則天而道小心則畏義而節相似李云如人¶
　欲渡若風濤洶湧未有要不渡也不妨萬一有君¶
　父之急也只得渡曰固是如此只是未說到這裏在¶
　這箇又是說處那險阻聖人固自有道以處之這裏¶
<pb:KR1g0027_WYG_037-19b>¶
　方說知險阻知得了方去處他問如此則乾之所見¶
　無非險坤之所見無非阻矣曰不然他是至健底物¶
　自是見那物事低如人下山坂自上而下但見其險¶
　而其行也易坤自是至順底物則自下而上但見其¶
　阻險阻只是一箇物事一是自上而視下一是自下¶
　而視上若見些小險便止了不敢去安足為健若不¶
　顧萬仭之險只恁從上而擂将下此又非所以為乾¶
　若見些小阻便止了不敢上去固不是坤若不顧萬¶
<pb:KR1g0027_WYG_037-20a>¶
　仭之阻必欲上去又非所以為坤¶
　(沈僴錄第十二章)¶
又說知險知阻曰舊因登山而知之自上而下則所見¶
　為險自下而上則所向為阻葢乾則自上而下坤則¶
　自下而上健則遇險亦易順則遇阻亦簡然易則可¶
　以濟險而簡亦有可涉阻之理¶
　(黄㽦錄第十二章)¶
因登山而得乾坤險阻之說尋常将險阻作一箇意思¶
<pb:KR1g0027_WYG_037-20b>¶
　其實自髙而下愈覺其險乾以險言者如此自下而¶
　升自是阻礙在前坤以阻言者如此¶
　(周謨錄第十二章)¶
自山下上山為阻故指坤而言自山上觀山下為險故¶
　指乾而言¶
　(游敬仲錄第十二章)¶
能說諸心能研諸慮方始能定天下之吉㐫成天下之¶
　亹亹凡事見得通透了自然歡悦既說諸心是理㑹¶
<pb:KR1g0027_WYG_037-21a>¶
　得了於事上便審一審便是研諸慮研是更去研磨¶
　定天下之吉㐫是剖判得這事成天下之亹亹是做¶
　得這事業¶
　(林學蒙錄第十二章)¶
能說諸心乾也能研諸慮坤也說諸心有自然底意思¶
　故屬陽研諸慮有作為意思故屬隂定吉㐫乾也成¶
　亹亹坤也事之未定者屬乎陽定吉凶所以為乾事¶
　之已為者屬隂成亹亹所以為坤大抵言語両端處¶
<pb:KR1g0027_WYG_037-21b>¶
　皆有隂陽如開物成務開物是陽成務是隂如致知¶
　力行致知是陽力行是隂周子之書屢發此意推之¶
　可見¶
　(周謨錄第十二章)¶
問變化云為吉事有祥象事知器占事知来曰上兩句¶
　只說理如此下兩句是人就理上知得在隂陽則為¶
　變化在人事則為云為吉事自有祥兆惟其理如此¶
　故於變化云為則象之而知已有之器於吉事有祥¶
<pb:KR1g0027_WYG_037-22a>¶
　則占之而知未然之事也又問器字是凡見於有形¶
　之實事者皆為器否曰易中器字是恁地說¶
　(林學履錄第十二章)¶
變化云為是明吉事有祥是幽象事知器是人事占事¶
　知来是筮象事知器是人做這事去占事知来是他¶
　方有箇禎祥這便占得他如中庸言必有禎祥見乎¶
　蓍之類吉事有祥凶事亦有¶
　(㬊淵錄第十二章)¶
<pb:KR1g0027_WYG_037-22b>¶
問易書之中有許多變化云為又吉事皆有休祥之應¶
　所以象事者於此而知器占事者於此而知来曰是¶
　(不知何氏錄第十二章)¶
天地設位四句說天人合處天地設位便聖人成其功¶
　能人謀鬼謀則雖百姓亦可以與其能成能與與能¶
　雖大小不同然亦是小小底造化之功用然百姓與¶
　能却須因蓍而方知得人謀鬼謀如謀及乃心庶¶
　人卜筮相似¶
<pb:KR1g0027_WYG_037-23a>¶
　(㬊淵錄第十二章)¶
百姓與能與字去聲他無知因卜筮便㑹做得事便是¶
　與能人謀鬼謀猶洪範之謀及卜筮卿士庶人相似¶
　(林學蒙錄第十二章)¶
八卦以象告以後說得最難不知如何¶
　(林學蒙錄第十二章)¶
問八卦以象告至失其守者其辭屈一段切疑自吉㐫¶
　可見矣而上只是總說易書所載如此自變動以利¶
<pb:KR1g0027_WYG_037-23b>¶
　言而下則專就人占時上說曰然又問易之情近而¶
　不相得則㐫或害之悔且吝是如何曰此疑是指占¶
　法而言想古人占法更多今不見得葢逺而不相得¶
　則安能為害惟切近不相得則㐫害便能相及如一¶
　箇㐫人在五湖四海之外安能害自家若與之為隣¶
　近則有害矣又問此如今人占火珠林課底若是㐫¶
　神動與世不相干則不能為害惟是克世應世則能¶
　為害否曰恐是這様意思¶
<pb:KR1g0027_WYG_037-24a>¶
　(林學履錄第十二章)¶
中心疑者其辭枝中心疑故不敢說殺其辭枝者如木¶
　之有枝開兩岐去徳輔云思曰睿學而不思則罔葢¶
　亦弗思而已矣豈有不可思維之理曰固是若不可¶
　思維則聖人著書立言於後世何用¶
　(汪徳輔錄第十二章)¶
<pb:KR1g0027_WYG_037-24b>¶
　朱子五經語類卷三十七¶
